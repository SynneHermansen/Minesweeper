**Hva er Minesweeper og hvordan fungerer den jeg har laget?**

Målet med spillet minesweeper er å flagge miner i et minefelt og avsløre alle celler som ikke inneholder en mine. Minene er skjult og man finner ikke ut hva som ligger under dem med mindre man klikker på cellen. Ved spillets start så blir en liten mengde celler avslørt når du klikker for første gang. Da blir en rekke tall vist. Hvert enkelt tall står for hvor mange miner som ligger rundt cellen. Når du har flagget alle minene og avslørt alle de trygge cellene har du vunnet spillet!

Du avslører celler ved å bruke musen, og du flagger celler ved å først trykke på flag knappen øverst i spillet og deretter velge cellen man vil flagge. Man kan også ta bort flagget ved å trykke på den igjen mens man fremdeles er i flagmodus. Knappen viser mørkegrått dersom man er i flagmodus og svart ellers. Spillet har også en timer som tar tiden, og en boks som viser hvor mange miner som er igjen basert på flaggene du har plassert ut.

Det er også en pause knapp dersom du trykker på tannhjulet. Da stopper timeren og du kan når som helst fortsette spillet ved å trykke på "resume game" knappen.

Smilefjeset blir til et surt smilefjes dersom du trykker på en mine og du har da tapt spillet og må begynne på nytt. Da avsløres også alle tallene og minene som var på dette brettet. Det kommer også opp en enkel melding dersom du har vunnet spillet.
